---
title: BIP 0.7.0
author: Jarek
pubDate: 2020-08-11T00:32:00
tags:
    - pozapiwne
    - python
    - flask
    - programowanie
    - projekty
    - pcp
description: Zrobiłem jedną z ostatnich rzeczy związanych z programowaniem w moim projekcie BIP, teraz już zostały same nieprzyjemności do obskoczenia. A może nie takie znowu nieprzyjemności?
imageUrl: https://i.imgur.com/RiKjtNXh.jpg
isTechRelated: true
---

[BIP](https://pypi.org/project/biuletyn-bip/) wreszcie jako tako wygląda na telefonach. Myślę że jest jeszcze kilka rzeczy do poprawienia w tym kontekście, ale to już chyba będzie wymagało współpracy kogoś bardziej kompetentnego ode mnie.

![Jezioro Otmuchowskie](https://i.imgur.com/RiKjtNXh.jpg)

To była naprawdę męcząca iteracja - jestem przekonany, że moje umiejętności _designerskie_ są dużo mniej niż średnie, więc i praca nad tym była bardzo uciążliwa. Usunąłem jednak najbardziej rażące problemy, jak również udało mi się poprawić użyteczność strony administracyjnej poprzez ułatwienie nawigacji po panelach z _rzeczami_.

Pomimo że jest to zaplanowane na wersję 0.8, zacząłem też pisać dokumentację użytkownika. I tu niespodzianka, jest to stosunkowo przyjemne, przynajmniej w porównaniu do tego, co sobą przedstawia _dłubanie w designie_. A jako że 0.7 już za mną, to teraz to będzie moim [głównym zajęciem](https://bip.readthedocs.io/pl/latest/roadmap.html) w tym projekcie. Po _robocie z designem_ odnajduję to jako swego rodzaju ulgę.

Projekt się wlecze, ale też nie mam wielkiej motywacji by zajmować się nim więcej - teraz jest robiony głownie _dla idei_. Może we wrześniu coś się zmieni, gdy znowu pojawi się _potrzeba osobista_.
