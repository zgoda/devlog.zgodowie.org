---
title: Szmaty od majfrenda
pubDate: 2023-10-22T10:51:03+02:00
tags:
    - ciuchy
    - rower
    - aliexpress
    - madeinchina
    - decathlon
imageUrl: https://i.imgur.com/0n8qbGbh.jpg
description: Już pierwszy zakup spodenek i koszulek w Decathlonie zakończył się bólem portfela, a przez całą drogę ze sklepu do domu mój wewnętrzny Żyd łkał cichutko.
---

Jak każdy miłośnik _roweringu_ szybko odkryłem, że jest to droga zabawa &mdash; najpierw wydaje się się niebanalną kwotę na rower, a potem wszystkim się wydaje że _człowiek sra pieniędzmi_ bo przecież stać go było na rower, więc wyceniają swoje wyroby jak gronostaje i brylanty. Stąd też wynikła potrzeba znalezienia sposobu na optymalizację kosztów, bo lada chwila pójdę z torbami.

![Body of water](https://i.imgur.com/0n8qbGbh.jpg)

Już pierwszy zakup spodenek i koszulek we francuskim markecie sportowym zakończył się bólem portfela, a przez całą drogę ze sklepu do domu mój wewnętrzny Żyd łkał cichutko. Wydałem 200 zł na 2 komplety najtańszych spodenek i koszulek, a to był dopiero początek, bo potrzebowałem jeszcze co najmniej kilka innych rzeczy: koszulki z długim rękawem, spodenki krótkie i długie na szelkach, a co dopiero myśleć o tym, że jesienią też chciałbym pojeździć, więc będę potrzebował kilka cieplejszych ciuchów?!

Przypomniałem sobie, że kilka lat wcześniej kupowałem w Chinach odzież rowerową dla mojej ówczesnej partnerki i ona w sumie była z tych produktów całkiem zadowolona. I nawet całkiem ładnie one wyglądały. A któregoś dnia na trasie spotkałem innego rowerzystę w spodenkach jednego z lepszych chińskich brandów i też postanowiłem spróbować.

## How can I help you my friend?

I tu na scenę wkroczył pan Chińczyk cały na biało i rozłożył swój stragan w serwisie Aliexpress.

> Co potrzeba mój przyjacielu, komplet spodenki na szelkach + koszulka? 70 zł za krótkie, 100 zł za długie. Patrz jakie żywe kolory, takie jak lubisz, jaskrawy zielony z białym i czarnym, a nie jak te czarne stroje zakonnic z francuskiego marketu. Zmierz kilka swoich wymiarów i dobijemy targu. A może chcesz 2 komplety, drugi z jaskrawym czerwonym? A nie potrzebujesz ocieplanych? 120 złotych po starej znajomości, wybierz kolor, może taki z motywem Giro d'Italia? Co, jaka licencja? Jeździsz w licencji czy w ubraniach? No.

A to dopiero początek, bo tak jest dokładnie ze wszystkim. Za 40 zł możesz mieć 2 pary podstawowych skarpetek marki własnej francuskiego marketu, albo 8 par _od majfrenda_, z logiem do złudzenia przypominającym znak towarowy pewnej włoskiej firmy produkującej obuwie. Za 80 zł możesz w tym samym markecie kupić jedną podkoszulkę termoaktywną, albo poczekać 2 tygodnie na 4 sztuki z Chin.

To samo jest z drobnymi akcesoriami, takimi jak uchwyt do nawigacji, oświetlenie, owijki, torebki. Czy będzie z tego wstyd? Nie będzie, bo dokładnie te same rzeczy kupuje się w polskim serwisie aukcyjnym za 2-3x wyższą kwotę. Można się zastanawiać, czy warto jest na szwank wystawiać osobiste bezpieczeństwo i kupować na przykład kask (ja chyba bym jednak się nie zdecydował), ale zarówno jeżeli chodzi o _pierdółki_, jak i o _szmaty_, to zdecydowanie warto rozważyć zakupy w Chinach.

O częściach zamiennych do roweru zapewne pojawi się jeszcze jakiś wpis, bo z dalekich Chin już do mnie jedzie blat 46T do korby na wymianę za obecny 50T, a jeżeli zdecyduję się wymienić zaciski hamulcowe na hybrydy mechaniczno-hydrauliczne, to na pewno będę miał więcej przemyśleń.

## A nie jest to szmelc?

Jak to ze wszystkim, czasem jest, czasem nie jest. Trzeba uważnie oglądać każdą rzecz przed zakupem i czytać opinie innych użytkowników. Niektóre _brandy_ są lepsze od innych i szansa na wtopę jest mniejsza &mdash; ale chyba nigdy nie jest zerowa. Zdarzyło mi się kupić na przykład skądinąd polecane neoprenowe ochraniacze na buty, które pomimo deklarowanego rozmiaru 45-47 nie mieściły się na buty rozmiaru 46, czy koszulkę która okazała się mieć jednocześnie za krótkie rękawy i za szeroki tors dokładnie o te 2-3 cm różnicy, o której każdy _majfrend_ pisze na stronie oferty. Tymczasem większość tego, co kupiłem spełniła moje oczekiwania co do jakości, niejednokrotnie przewyższając jakość towaru z _taniej oferty_ francuskiego marketu.

Nie mam za to materiału, żeby porównać jakość generycznych produktów chińskich do wyrobów marek uznanych producentów i patrząc na ceny zapewne nigdy nie będę miał, bo coś mnie powstrzymuje przed wydaniem 350 zł na koszulkę z krótkim rękawem, choćby nie wiadomo jak _premium brand_ to był (za 350 zł to będzie najniższa półka _premium brand_ lub produkt firmy _aspirującej_). Niektórzy ludzie mawiają, że lepiej jest mieć mniej za to lepszej jakości, ale jest jeszcze czynnik _przyzwoitości_. Dobra jakościowo odzież rowerowa nie musi być oszałamiająco droga, vide [produkty polskiej firmy Stanteks](https://www.stanteks.pl/kategoria-produktu/stroje-rowerowe-i-do-biegania/) (mam kilka różnych koszulek i spokojnie polecam, chociaż spodenek już raczej nie, a to z powodu marnej wkładki), jednak podobnych przypadków jest jak kot napłakał, więc albo jesteśmy skazani na _marki aspirujące_ oraz _premium brands_, albo znośne ciuchy w kolorze pogrzebowym z francuskiego marketu, albo... No właśnie. Import z Chin, kuszący, choć obarczony pewnym ryzykiem.

Tanio i dobrze, tak ma być.

Powyższe przemyślenia dotyczą **tylko** ciuchów i w mniejszym zakresie drobnych akcesoriów. Moje wcześniejsze doświadczenia z pochodzącą z Chin generyczną elektroniką każą mi zachować wyjątkowy dystans zarówno wobec prostych urządzeń, jak oświetlenie, jak i bardziej skomplikowanych, jak liczniki rowerowe, bo bardzo często zdarza się, że podawane parametry nijak się mają do rzeczywistości, co też widziałem niejednokrotnie w recenzjach np oświetlenia (deklarowany strumień świetlny i pojemność baterii). Do tego w licznikach dochodzą błędy arytmetyki w programach i mała dokładność lokalizacji GPS.

Przy okazji, francuski market sportowy napisał mi, że dostawa mojego nowego roweru opóźni się o dodatkowy tydzień albo i więcej (z pierwotnych 13 dni). Poczułem się jak w roku 2021.

![Ffs?!](https://i.imgur.com/rvTVtBkh.jpg)

Niezbyt pociesza mnie fakt, że dostępność tego modelu w wybranym przeze mnie kolorze jest słaba we wszystkich ościennych krajach, no ale nie pali się, mam całą zimę na ćwiczenie cierpliwości.
