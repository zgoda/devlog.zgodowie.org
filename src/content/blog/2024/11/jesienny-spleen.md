---
title: Jesienny spleen
pubDate: 2024-11-17T11:44:17+01:00
imageUrl: https://storage.googleapis.com/public.zgodowie.org/images/w-wesolej.jpg
tags:
    - rower
description: Nic się nie dzieje, jest zimno, mokro, ciemno i wieje. Przyszła wreszcie prawdziwa jesień i rower wylądował na stojaku. Stan najgorszy z możliwych, bo nie dość że na dworze jest nieprzyjemnie, to każda niewykorzystana choćby niewielka poprawa pogody wywołuje poczucie winy, że przecież można było wyjść i pokręcić z godzinkę czy półtorej.
---

Nic się nie dzieje, jest zimno, mokro, ciemno i wieje. Przyszła wreszcie prawdziwa jesień i rower wylądował na stojaku. Stan najgorszy z możliwych, bo nie dość że na dworze jest nieprzyjemnie, to każda niewykorzystana choćby niewielka poprawa pogody wywołuje poczucie winy, że przecież można było wyjść i pokręcić z godzinkę czy półtorej.

![Przerwa w opadach](https://storage.googleapis.com/public.zgodowie.org/images/w-wesolej.jpg 'Mój nowy rower na przejażdżce w Wesołej')

Teoretycznie mam trenażer z _pewnymi funkcjami smart_ i mógłby sobie na nim pokręcić, ale bardzo trudno jest mi się do tego zebrać, bo monotonia _kręcenia na kołowrotku_ mimo włączenia różnych _rozpraszajek_ w programie Tacx Training jest przejmująca. Sama myśl o tym, żeby ułożyć matę, ustawić wentylator, rozłożyć podstawę i trenażer, ubrać się i wreszcie odpalić trasę &mdash; zaraz, ile tego było, zgubiłem wątek... No to właśnie to wszystko jest zniechęcające na początek, a potem niestety stary trenażer wydaje z siebie tak straszny hałas, że aż się szyby trzęsą, zwłaszcza na _zjazdach_.

Sytuacja zdaje się być bez wyjścia, jak co roku. Jakoś trzeba ten przykry okres przetrwać, nie roztyć się doszczętnie ani nie doprowadzić do nieprzyjemnych konsekwencji zdrowotnych.
