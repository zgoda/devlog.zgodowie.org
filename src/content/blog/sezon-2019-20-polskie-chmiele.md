---
title: Sezon 2019/20 - polskie chmiele
pubDate: 2020-05-30
author: Jarek
tags:
    - piwo
    - domowe
    - polskiepiwo
    - polskiesmaki
description: Przemyślenia o 3 nowych polskich chmielach oraz jednym starym
imageUrl: https://i.imgur.com/MudtAW1h.jpg
---

W sesonie piwowarskim 2019/20 używałem głównie polskiego chmielu, zarówno od Polish Hops jak i z Powiśla. Nie było zaskoczenia.

![Niebo to nie jest miejsce dla naiwnych](https://i.imgur.com/MudtAW1h.jpg)

W tym roku obrabiałem 4 odmiany, w tym 3 po raz pierwszy. Tylko jedna z nich dała efekt zbliżony do _wow_, ale jednak nie całkiem. I tylko jeden z nich dołączy do portfolio - a ewentualna dostępność odmian w przyszłym sezonie (szczególnie Oktawii, której w tym roku nie sposób było zdobyć) może spowodować, że portfolio również jeden opuści.

## Sybilla

Wiadomo co to jest, obrabiam ją już od kilku lat. Miałem ją z Polish Hops i dostarczyła dokładnie tego, czego się spodziewałem, kwiatowy i ziołowy aromat, mało charakterystyczny, typowo polski łagodnie piekący smak. Chmiel jak chmiel. To jest kandydat do pożegnania. Próbowałem na najróżniejsze sposoby wycisnąć z niego choćby odrobinę więcej - i nic.

## Izabela

Nie zauważyłem. Chmiel jak chmiel.

## Zula

Nie zauważyłem. Chmiel jak chmiel.

## Puławski

O, po smaku i zapachu w gotowym wyrobie w życiu bym nie powiedział, że to polski chmiel. Smak goryczki żywiczny, bardzo angielski i zapach... Fugglesa? Poważnie, smak Goldingsa i zapach Fugglesa w jednym. W większej dawce z hojnym chmieleniem na zimno dał efekt znany z brytyjskich dobrze nachmielonych _goldenów_ - mocne uderzenie goryczki na samym początku i następnie przez cały czas picia usta pełne żywicznego posmaku. Takie piwo wchodzi samo w niekontrolowanych ilościach. W przyszłym roku zamierzam poświęcić mu więcej uwagi, zarówno w _amberach_ jak i w _goldenach_.

Ważne żeby się kręciło.
