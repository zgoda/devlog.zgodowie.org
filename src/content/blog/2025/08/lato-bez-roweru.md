---
title: Lato bez roweru
pubDate: 2025-08-28T14:58:56+02:00
tags:
    - rower
    - włochy
    - polska
description: Lato 2025 w kontekście rowerowym było raczej ubogie. Najpierw pół lipca upały we Włoszech ograniczały możliwość jazdy do wczesnych godzin porannych lub późnych wieczonych. Z kolejnych czterech tygodni w Polsce pierwsze dwa były zimne i deszczowe, a kolejne dwa z kolei przyniosły wiele pochłaniających mój czas przedsięwzięć. Koniec sierpnia znowu we Włoszech i akurat wtedy powróciły upały. Inaczej mówiąc, _jak nie urok to sraczka_.
imageUrl: https://storage.googleapis.com/public.zgodowie.org/images/slonce-za-chmura.jpg
---

Lato 2025 w kontekście rowerowym było raczej ubogie. Najpierw pół lipca upały we Włoszech ograniczały możliwość jazdy do wczesnych godzin porannych lub późnych wieczonych, a ja się do rannych ptaszków nie zaliczam. Z kolejnych czterech tygodni w Polsce pierwsze dwa były zimne i deszczowe, a kolejne dwa z kolei przyniosły wiele pochłaniających mój czas przedsięwzięć. Koniec sierpnia znowu we Włoszech i akurat wtedy powróciły upały. Inaczej mówiąc, _jak nie urok to sraczka_.

![Słońce za chmurą](https://storage.googleapis.com/public.zgodowie.org/images/slonce-za-chmura.jpg 'Za chwilę zachód słońca')

Jedynym związanym z tym aspektem który odbieram w kategorii problemu jest moja kondycja, której będę potrzebował już wkrótce, w drugim tygodniu września, gdy zamierzam przejechać sobie kawałek Ciclovia Adriatica z Ankony do Pescary. Tym niemniej charakter tej _wyprawy_ jest na tyle luzacki, że nie będzie dla mnie żadnym problemem zrobienie sobie dnia przerwy (a nawet dwóch), ani skrócenie dziennych odcinków o kilka-kilkanaście kilometrów, żeby zmniejszyć obciążenie. Trochę ta kondycja niepokoi, ale nie przeraża, nie będę na pustyni, a do pociągu najwyżej godzina drogi.

![Golden hour w Molinie](https://storage.googleapis.com/public.zgodowie.org/images/golden-hour-w-moline.jpg 'Borgo o zachodzie słońca')

Postanowiłem trochę nad tym popracować i przynajmniej przez tydzień zrobić trochę kilometrów, ale o ile na Costa Blanca po godzinie jazdy łatwą trasą miałem na koncie 200 metrów różnicy wzniesień, to w Abruzji zejście poniżej 300 metrów jest praktycznie niemożliwe, więc dużo więcej niż godzinę to raczej już będzie trudno. Abruzja wynagradza to widokami, jednakowoż moja słaba kondycja nie pozwala mi się tym należycie nacieszyć.

Zwyczajnie za mało było na rower czasu, a do tego nie zawsze sprzyjały okoliczności.
